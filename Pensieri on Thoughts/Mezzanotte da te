È mezzanotte da te.
Pure qui,
ma a me sembra ancora sera.
Ci vediamo domani,
quando mi sveglierò
Ti racconterò dei sogni
e tu mi racconterai
dei tuoi risultati.
E saremo tutti più ricchi.
Cuore fuso nell'elemento
incandescente di fusione.
Ci siamo persi delle ore,
fra di noi
ma non chiederemo
indietro i debiti.
Sconteremo il tempo altrui
in favore del contemporaneo.
Chiediamoci solo il tempo
adesso.
Quello passato non lo tocchi più.


** Appendice **

È un pensiero notturno. Prendetelo per tale. Forse sogno, forse illusione.
